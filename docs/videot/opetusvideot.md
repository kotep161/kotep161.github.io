---
title: Opetusvideot ja ruutukaappaus
layout: default
parent: Teema 2: Opetusvideot ja videoiden editointi
---

# Opetusvideot ja ruutukaappaus

{: .no_toc }

Tällä oppitunnilla tutustumme ruutukaappaukseen
{: .fs-5 }

---

## Sisällysluettelo

{: .no_toc .text-delta }

- Sisällysluettelo
  {:toc}

<p><img src="https://moodle.jyu.fi/draftfile.php/8869/user/draft/754398697/screen_capture-1024x536.png" alt="screen capture" width="250" height="131" class="img-responsive atto_image_button_right">Maailmanlaajuisen pandemiatilanteen johdosta opettajat ja kouluttajat ovat joutuneet aivan uudenlaisen haasteen eteen etäopetusratkaisuja harkitessaan. Tässä materiaalissa käsitellään opetusvideoita, painottuen erityisesti ruutukaappausvideoihin.</p>
<p>**Ruutukaappausvideolla** tarkoitetaan digitaalista videota, joka kuvataan tietokoneen näytön toimintaa nauhoittamalla. Ruutukaappausvideot ovat yksi tehokkaimista tavoista toteuttaa opetusta verkossa. Ruutukaappausvideoon
        liitetään yleensä myös kertojan ääni, joten videolla voidaan korvata esimerkiksi luento tai muu esittävä opetustilanne. Ruutukaappauksessa on useita etuja verrattuna fyysiseen opetustilaisuuteen. </p>
<p></p>
<ul>
    <li>Opiskelija voi liikkua videossa eteen- ja taaksepäin haluamallaan nopeudella.</li>
    <li>Ruutukaappaukseen voidaan liittää erilaisia tehokeinoja (esimerkiksi visuaalisia).</li>
    <li>Videolla voidaan helposti saavuttaa suurikin yleisö, joka fyysisesti järjestettynä voi olla vaikeaa tai mahdotonta.</li>
</ul>
<p></p>
<p>Ruutukaappausvideo on suosittu opetusteknologia etä- ja monimuoto-opetuksessa. Se voi täydentää muita opetusmuotoja, kuten luentoja tai pienryhmiä, tai toimia itsenäisenä opetusmateriaalina. Ruutukaappaus on verrattain helppo, nopea ja edullinen tapa
    tehdä opetusvideo, sillä se ei vaadi tietokoneen ja mikrofonin lisäksi mitään erityisiä laitteita. </p>
<p>Ruutukaappausvideoiden suunnittelu on vaativaa, ja videoiden toteuttaminen vaatii joskus myös yrityksen ja erehdyksen kautta oppimista. Erilaiset häiriöt esimerkiksi teknisessä laadussa ja sisältövirheet voivat korostua verrattuna perinteiseen luento-opetukseen.
    Laadukkaiden ruutukaappausvideoiden toteuttaminen voi kuitenkin mahdollistaa tehokkaan ja mielekkään tavan siirtyä lähiopetuksesta etäopetukseen.</p>
<p>Tässä materiaalissa esitetään muutamia lähtökohtia laadukkaalle ruutukaappausvideolle. Lisäksi materiaali antaa valmiuksia ohjelmien käyttämiselle.</p>

<p></p>
<p> ja ymmärrystä siitä, mitä tutkimustietoa ruutukaappausvideoista ja
        ylipäätään videomuotoisesta opetuksesta on olemassa.<br></p>

<h3>Käänteinen oppiminen: opetusvideoiden hyödyntäminen pedagogisesti</h3>

<p>Ruutukaappaus ja opetusvideot yleisemminkin liittyvät ajankohtaiseen opetusmenetelmään, jota kutsutaan nimellä <i>käänteinen oppiminen</i> (engl. <i>flipped classroom).</i> Käänteisen oppimisen ajatus on, että opiskelijat tutustuvat etukäteen (tyypillisesti videomuotoiseen) oppimateriaaliin, jolloin yhteisissä tapaamisissa voidaan keskittyä ohjaukseen, oppimateriaalista nousseisiin kysymyksiin vastaamiseen sekä harjoituksiin. Tällöin tavallaan perinteisessä mielessä ajateltuna "tiedon välitys" siirtyy luokkahuonetilanteesta opiskelijan omalle ajalle, ja opiskelijalle jää aikaa pohtia ja pureskella asiaa. Luokkahuoneessa käytetty aika voidaan sitten (väitetysti) käyttää tehokkaammin. <br></p>

<h3>Hyviä käytänteitä (Guo et al. 2014; Kim et al. 2014)</h3>
<p>Tässä alaluvussa esitetään hyviksi havaittuja käytänteitä, joiden avulla katsoja saadaan pysymään opetusvideon parissa ja kiinnostumaan videosta.</p>
<h4>Kesto</h4>

<p>
    Videoiden kestoa koskevat tutkimukset ovat yksimielisiä: pidä kesto lyhyenä. Videon kesto on ylivoimaisesti tärkein yksittäinen kiinnostuksen ylläpitämisen indikaattori. Ihanteellinen maksimipituus yhdellä kerralla katsottavalle videolle on 5-6 minuuttia
    (
    <u><a href="https://doi-org.ezproxy.jyu.fi/10.1145/2556325.2566239" target="_blank">Guo et al. 2014</a></u>;
    <a href="https://doi-org.ezproxy.jyu.fi/10.1145/2556325.2566237" target="_blank"><u>Kim et al. 2014</u></a>). Kuuden--yhdeksän minuutin kohdalla videon seuraamisen aktiivisuus putoaa jo jonkin verran. Yhdeksän minuutin jälkeen pudotus on kuitenkin
    varsin dramaattinen: enää noin puolet jaksaa seurata videota. Tarkkaan ottaen edellä mainitussa tutkimuksessa käytettiin mittarina videon katselusession pituutta, jota tutkimuksessa nimitetään 
    <emph><i>engagement</i></emph>-ajaksi (kömpelö suomennos voisi olla <i>kiinnostuneisuusaika</i>).  
</p>

<table style="border: 2px solid black;">
    <thead style="text-align: center;">
        <tr>
            <th>
                <p><a href="https://moodle.jyu.fi/draftfile.php/8869/user/draft/754398697/kuvio1-iso.jpg"><img src="https://moodle.jyu.fi/draftfile.php/8869/user/draft/754398697/guo-et-al-2014.png" alt="Kuvausteksti....." width="500" height="282" class="img-responsive atto_image_button_text-bottom"></a></p>
                <p>
                </p>
            </th>
        </tr>
    </thead>
    <tbody>
        <tr>
            <td>
                <i>Kuvio 1: Normalisoitu
                    <emph>engagement</emph>-aika (kiinnostuneisuusaika) videon pituuden mukaan
                    (<a href="https://doi-org.ezproxy.jyu.fi/10.1145/2556325.2566239" target="_blank"><u>Guo et al. 2014</u></a>). Punainen viiva kuvaa
                    kiinnostuneisuusajan mediaania, siniset viivat merkkaavat 75 (ylempi) ja
                    25 (alempi) persentiilejä. Esimerkiksi 0-3 minuutin mittaisen videon
                    kohdalla lähes kaikki katsojat ovat katsoneet videon loppuun saakka.
                    Engagement-aika voi ylittää 100%, mikäli katselija on kelannut videota
                    taaksepäin ja katsellut sitä uudestaan, tai katsellut videota
                    hidastettuna.
                </i>
            </td>
        </tr>
    </tbody>
</table>

<p></p>
<p>Yllä olevassa kuviossa on mukana myös videoita, jossa on mukana muutakin materiaalia kuin pelkkää ruutukaappausta. Puhtaan ruutukaappausvideon (PowerPoint-esitys päällepuhuttuna, koodaustutoriaali jne.) kiinnostuneisuusaika on käytännössä vielä tätä lyhyempi.
    Katsotaan näiden (pelkkä ruutukaappaus vs puhuva pää + ruutukaappaus) yksityiskohtia seuraavassa alaluvussa.</p>

<p>Samassa tutkimuksessa kävi ilmi myös, että ne opiskelijat, jotka seurasivat
    <i>pidempiä </i>videoita, osallistuivat <i>vähemmän aktiivisesti</i> tehtävien tekemiseen. Toisin sanoen, vaikka opiskelijan saisikin jollakin keinolla seuraamaan pitkää ja syvällistä videota, se ei itsessään takaa sitä, että opiskelija tekisi aktiivisemmin
    videoon liittyviä tehtäviä, vaan vaikutus voi yllättäen olla päinvastainen. 
</p>

<p>Kuviota ei pidä kuitenkaan tulkita siten, että yli kuuden minuutin mittaiset videot ovat kategorisesti kiellettyjä. Opiskelija saattaa viettää videon parissa esimerkiksi kuusi minuuttia, pitää tauon, tehdä jotakin muuta, ja palata videon pariin myöhemmin.
    Tutkimus osoittaa kuitenkin selvästi yksittäisen katselusession keskimääräisen pituuden. Tämä kannattaa pitää mielessä videon käsikirjoitusta tehtäessä (ks. Käsikirjoitus-alaluku)</p>

<h4>Käsikirjoitus</h4>
<p>Kuten missä tahansa opetustuokiossa, niin ruutukaappaus- kuin opetusvideoissa etukäteissuunnittelu on erittäin tärkeää. "Katsotaan mitä tästä tulee"-ajatuksella videosta tulee vain pitkä, kuiva ja tylsä. Ruutukaappaus- ja opetusvideoissa tulisi aina tehdä **käsikirjoitus** ennen kuvauksen aloittamista. Käsikirjoitus paitsi parantaa videoiden laatua, myös säästää aikaa, kun videota ei tarvitse kuvata montaa kertaa uudestaan. </p>

<table style="border: 2px solid black;">
    <thead style="text-align: center;">
        <tr>
            <th>
                <img src="https://moodle.jyu.fi/draftfile.php/8869/user/draft/754398697/opetusvideot-suunnittelu-kaavio.jpg" alt="Opetusvideoiden suunnittelu on noin 40% koko työstä." width="647" height="426" class="img-responsive atto_image_button_text-bottom"><br>
            </th>
        </tr>
    </thead>
    <tbody>
        <tr>
            <td><i>Kuvio 2: Suunnittelu on merkittävä osa opetusvideon luomista. Suunnittelu (sisältää käsikirjoituksen) vie ajallisesti jopa yhtä paljon kuin varsinainen videon nauhoittaminen (<a href="https://www.cultofpedagogy.com/screencast-videos/">https://www.cultofpedagogy.com/screencast-videos/</a>). </i></td>
        </tr>
    </tbody>
</table>
<p></p>
<p>Toisin kuin tavallisella luennolla, video ei mahdollista kysymysten esittämistä, ainakaan reaaliaikaisesti. Niinpä asian esitysjärjestyksen ja sanamuotojen tulisi olla tarkkaan harkittuja niin, että kohdeyleisö ymmärtää, mistä videossa on todella kyse. </p>

<h4>Sisällön esitystapa</h4>

<p>Sisällön esitystavalla voidaan merkittävästi vaikuttaa siihen, kuinka kiinnostavaksi opiskelija kokeen videon sisällön. Alla on muutamia tutkimustuloksia edelleen Guo et al. (2014) tutkimuksesta. </p>
<p></p>
<ol>
    <li>Pelkkää päälle puhuttua kuvaruutua, kuten Powerpoint-esitystä tai kooditutoriaalia, kiinnostavammaksi koetaan sisältö, jossa on visuaalinen
        <emph style="font-size: 0.9375rem;">flow</emph>, jossa tarinaa viedään eteenpäin esimerkiksi kuvioiden ja piirrosten avulla. Esimerkki tällaisesta voisi olla Khan Academy -tyylinen tablettipiirrosvideo. Toisaalta myös Powerpoint-esitystä on mahdollista elävöittää visuaalisella kerronnalla, animaatioilla ja transitioilla (siirtymillä), ja saavuttaa vastaava visuaalinen flow.
    </li>
    <li>Kun puhujan kasvot vaihtelevat staattisen sisällön (kuten Powerpoint-kalvo) kanssa, katsoja kiinnostuu videosta enemmän verrattuna pelkkään staattiseen sisältöön.<br></li>
    <li>Video, jolla puhuja puhuu melko nopeasti ja innokkaasti herättävät kuulijoissa kiinnostusta. Kertojan ei siis pidä tarkoituksellisesti puhua erityisen hitaasti. On muistettava, että videota voi kelata taaksepäin tai soittaa hidastetulla nopeudella mikäli kuulija haluaa kuulla jonkin kohdan uudestaan (tai hitaammin). <br></li>
    <li>Mikäli puhujan kuvaa käytetään, voidaan jopa kuvauspaikan valinnalla vaikuttaa kiinnostavuuteen. Arkinen pöydän ääressä istuminen pitää katsojan kiinnostuneena pidempään, kuin ammattimaisesti TV studiossa kuvattu puhuja. </li>
</ol>
<p></p>

<table style="border: 2px solid black;">
    <thead style="text-align: center;">
        <tr>
            <th>
                <a href="https://moodle.jyu.fi/draftfile.php/8869/user/draft/754398697/kuvio2-iso.jpg"><img src="https://moodle.jyu.fi/draftfile.php/8869/user/draft/754398697/guo-et-al-2014-2.png" alt="Guo et al 2014" width="1147" height="366" class="img-responsive atto_image_button_text-bottom"></a><br>
            </th>
        </tr>
    </thead>
    <tbody>

        <tr>
            <td><i>Kuvio 2: Kiinnostumisaikojen mediaanit videoiden pituuden funktiona. Vasemmassa kuviossa on kyseessä tietojenkäsittelyn kurssi tavallisen toimiston kaltaisessa ympäristössä. Oikeassa kuviossa on kyseessä filosofian kurssi, joka on kuvattu ammattimaisissa studio-olosuhteissa. Molemmissa kuvioissa se video, jossa puhuva pää ja diaesitys, koodi tai muu esitys vaihtelevat, saa pidettyä katsojat pidempään kiinnostuneina. </i></td>
        </tr>
    </tbody>

</table>

<p><br></p><br>

<h4><br></h4>
